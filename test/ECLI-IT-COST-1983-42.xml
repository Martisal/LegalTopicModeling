<pronuncia>
  <pronuncia_testata>
    <anno_pronuncia>1983</anno_pronuncia>
    <numero_pronuncia>42</numero_pronuncia>
    <ecli>ECLI:IT:COST:1983:42</ecli>
    <tipologia_pronuncia>O</tipologia_pronuncia>
    <presidente>ELIA</presidente>
    <relatore_pronuncia>Antonio La Pergola</relatore_pronuncia>
    <redattore_pronuncia/>
    <data_decisione>28/01/1983</data_decisione>
    <data_deposito>28/02/1983</data_deposito>
  </pronuncia_testata>
  <pronuncia_testo>
    <collegio><titolo>LA CORTE COSTITUZIONALE</titolo>composta dai signori: Prof. LEOPOLDO ELIA, Presidente Dott. MICHELE &#13;
 ROSSANO - Prof. ANTONINO DE STEFANO Prof. GUGLIELMO ROEHRSSEN - Avv. &#13;
 ORONZO REALE - Dott. BRUNETTO BUCCIARELLI DUCCI - Avv. ALBERTO &#13;
 MALAGUGINI - Prof. LIVIO PALADIN - Prof. ANTONIO LA PERGOLA - Prof. &#13;
 VIRGILIO ANDRIOLI - Prof. GIUSEPPE FERRARI - Dott. FRANCESCO SAJA - &#13;
 Prof. GIOVANNI CONSO - Prof. ETTORE GALLO, Giudici,</collegio>
    <epigrafe>ha pronunciato la seguente<titolo>ORDINANZA</titolo>nel giudizio di ammissibilità del conflitto  di  attribuzione  tra  &#13;
 poteri  dello  Stato  proposto  dal  Comitato  promotore del referendum  &#13;
 abrogativo degli artt. 1 e 1 bis del d.l. 1 febbraio 1977, n. 12 (Norme  &#13;
 per l'applicazione dell'indennità di contingenza) convertito in  legge  &#13;
 31  marzo  1977,  n.  91,  nei  confronti  dell'Ufficio centrale per il  &#13;
 referendum presso la Corte di cassazione, in relazione all'ordinanza di  &#13;
 questo ufficio in data 3 giugno 1982 (con la quale  è  stato  disposto  &#13;
 che le operazioni della consultazione elettorale già indetta per il 13  &#13;
 giugno  1982  non  avessero  più  corso),  giudizio  iscritto al n. 29  &#13;
 r.a.c..                                                                  &#13;
     Udito nella camera di consiglio del 21  dicembre  1982  il  Giudice  &#13;
 relatore Antonio La Pergola.                                             &#13;
     Ritenuto  che il Comitato promotore del referendum abrogativo degli  &#13;
 artt. 1  e  1  bis  del  d.l.  1  febbraio  1977,  n.  12  ("Norme  per  &#13;
 l'applicazione   dell'indennità   di   contingenza"),  convertito  con  &#13;
 modificazioni nella legge  31  marzo  1977,  n.  91,  ha,  con  ricorso  &#13;
 depositato  presso  la  Cancelleria  della  Corte  il  10  giugno 1982,  &#13;
 sollevato conflitto di attribuzione nei confronti dell'Ufficio Centrale  &#13;
 per  il  referendum  presso  la  Corte  di  cassazione,  in   relazione  &#13;
 all'ordinanza  con  la  quale  detto  Ufficio aveva disposto, in data 3  &#13;
 giugno 1982, ai sensi dell'art. 39 della legge n.  352  del  25  maggio  &#13;
 1970,  che  le  operazioni della relativa consultazione elettorale già  &#13;
 indetta per il 13 giugno 1982  non  avessero  più  corso,  dovendo  le  &#13;
 statuizioni  di  legge sottoposte a referendum ritenersi abrogate dalla  &#13;
 legge 29 maggio 1982, n. 297, sopravvenuta nelle more del  procedimento  &#13;
 referendario;                                                            &#13;
     che  si  assume  la  sussistenza  dei  requisiti  prescritti per la  &#13;
 rituale instaurazione della prospettata controversia, e precisamente:    &#13;
     a) sotto il profilo soggettivo, si  deduce  la  legittimazione  dei  &#13;
 promotori  del  referendum a sollevare il conflitto e la legittimazione  &#13;
 passiva dell'organo decidente, nei confronti del quale è  prodotto  il  &#13;
 ricorso;                                                                 &#13;
     b)  sotto  il profilo oggettivo, si asserisce, poi, che l'impugnata  &#13;
 decisione  dell'Ufficio  Centrale  lede  la  sfera   costituzionalmente  &#13;
 garantita  ai ricorrenti, con il risultato di "vanificare" il principio  &#13;
 della sovranità popolare, perché adottata "in evidente contrasto  con  &#13;
 i  canoni  ermeneutici  indicati"  in  altra  pronuncia di questa Corte  &#13;
 (sentenza n. 68/78):  e  si  soggiunge  che,  sebbene  l'oggetto  della  &#13;
 richiesta referendaria fosse l'abrogazione non dell'intera legge, ma di  &#13;
 sue  puntuali statuizioni (artt. 1 e 1 bis del d.l. 1 febbraio 1977, n.  &#13;
 12), l'Ufficio Centrale ha condotto l'indagine, ad  esso  demandata  ex  &#13;
 art.  39  della  legge  n.  352 del 1970, sui principi ispiratori della  &#13;
 disciplina  posta  rispettivamente  in  dette   statuizioni   e   nella  &#13;
 successiva  legge  29  maggio  1982,  n.  297,  laddove  avrebbe dovuto  &#13;
 scendere  all'esame  della  compatibilità  tra  i   singoli   disposti  &#13;
 dell'anteriore  normativa  e della nuova. Detto Ufficio avrebbe inoltre  &#13;
 trascurato che i commi secondo e  terzo  dell'art.  5  della  legge  n.  &#13;
 297/82,  recanti  le  disposizioni  transitorie, rivelano l'intento del  &#13;
 legislatore di non abrogare sostanzialmente la normativa già investita  &#13;
 della richiesta di referendum;                                           &#13;
     ritenuto che alla Corte viene pertanto richiesto in via preliminare  &#13;
 di dichiarare  ammissibile  il  conflitto  così  proposto  ed  in  via  &#13;
 definitiva di annullare l'impugnata ordinanza dell'Ufficio Centrale;     &#13;
     considerato  che  la  Corte è chiamata in questa fase a deliberare  &#13;
 senza contraddittorio se il ricorso sia ammissibile, in  quanto  esista  &#13;
 la  materia  di  un  conflitto,  la  cui  risoluzione  spetti  alla sua  &#13;
 competenza,  rimanendo  impregiudicata,  ove  la   pronuncia   sia   di  &#13;
 ammissibilità,  la  facoltà  delle parti di proporre, anche su questo  &#13;
 punto, istanze ed eccezioni; che secondo la  giurisprudenza  di  questa  &#13;
 Corte  occorre  al  riguardo  verificare  se  concorrano i requisiti di  &#13;
 ordine soggettivo ed oggettivo prescritti dal comma primo dell'art.  37  &#13;
 della  legge  n.    87 del 1953: e cioè, se il conflitto sorga fra gli  &#13;
 organi competenti a dichiarare definitivamente la volontà  del  potere  &#13;
 cui  appartengono,  e per la delimitazione della sfera di attribuzioni,  &#13;
 determinata, per i vari poteri, da norme costituzionali;                 &#13;
     considerato, quanto al possibile  oggetto  della  controversia  qui  &#13;
 prospettata,  che  la  Corte  ha  in  precedenti  pronunzie  dichiarato  &#13;
 l'inammissibilità del ricorso esperito dai promotori  dell'abrogazione  &#13;
 popolare  per  conflitto  di  attribuzione  nei  confronti dell'Ufficio  &#13;
 Centrale, in relazione all'ordinanza con la quale detto  organo  aveva,  &#13;
 come  nella specie, disposto la cessazione della procedura referendaria  &#13;
 in corso: l'Ufficio Centrale risulta infatti investito  del  potere  di  &#13;
 dichiarare  cessate  le  operazioni  afferenti al referendum, una volta  &#13;
 soddisfatto  il  duplice  presupposto  che  esso  abbia   prima   della  &#13;
 decisione:  a)  sentite  i  presentatori e promotori della richiesta di  &#13;
 abrogazione popolare, b) esaminato se ricorrano gli estremi perché  il  &#13;
 quesito referendario sia trasferito dalle disposizioni che ne formavano  &#13;
 l'oggetto iniziale alle altre, sopravvenute nelle more della procedura;  &#13;
 mentre  rimane  precluso alla Corte di censurare il modo come l'Ufficio  &#13;
 Centrale  esercita  nel  merito  il  potere  decisorio  ad  esso  così  &#13;
 attribuito,  in  via  definitiva ed esclusiva, appositamente al fine di  &#13;
 tutelare,  in  tutta  la  sua  possibile  estensione  la  sfera  che  i  &#13;
 ricorrenti assumono lesa (cfr. sentenze 69/78 e 30 e 31/80);             &#13;
     considerato, infine, che identica conclusione soccorre  sotto  ogni  &#13;
 riguardo per il caso in esame.</epigrafe>
    <testo/>
    <dispositivo>per questi motivi                             &#13;
                         LA CORTE COSTITUZIONALE                          &#13;
     dichiara  inammissibile il ricorso per il conflitto di attribuzione  &#13;
 indicato in epigrafe.                                                    &#13;
     Così deciso in Roma, in camera  di  consiglio,  nella  sede  della  &#13;
 Corte costituzionale, Palazzo della Consulta, il 28 gennaio 1983.        &#13;
                                   F.to: LEOPOLDO ELIA - MICHELE ROSSANO  &#13;
                                   -  ANTONINO  DE  STEFANO  - GUGLIELMO  &#13;
                                   ROEHRSSEN - ORONZO REALE  -  BRUNETTO  &#13;
                                   BUCCIARELLI     DUCCI    -    ALBERTO  &#13;
                                   MALAGUGINI - LIVIO PALADIN -  ANTONIO  &#13;
                                   LA  PERGOLA  -  VIRGILIO  ANDRIOLI  -  &#13;
                                   GIUSEPPE FERRARI - FRANCESCO  SAJA  -  &#13;
                                   GIOVANNI CONSO - ETTORE GALLO.         &#13;
                                   GIOVANNI VITALE - Cancelliere</dispositivo>
  </pronuncia_testo>
</pronuncia>
