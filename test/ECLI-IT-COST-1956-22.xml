<pronuncia>
  <pronuncia_testata>
    <anno_pronuncia>1956</anno_pronuncia>
    <numero_pronuncia>22</numero_pronuncia>
    <ecli>ECLI:IT:COST:1956:22</ecli>
    <tipologia_pronuncia>S</tipologia_pronuncia>
    <presidente>DE NICOLA</presidente>
    <relatore_pronuncia>Mario Bracci</relatore_pronuncia>
    <redattore_pronuncia/>
    <data_decisione>05/07/1956</data_decisione>
    <data_deposito>19/07/1956</data_deposito>
  </pronuncia_testata>
  <pronuncia_testo>
    <collegio><titolo>LA CORTE COSTITUZIONALE</titolo>composta dai signori: Avv. ENRICO DE NICOLA, Presidente - Dott. GAETANO &#13;
 AZZARITI - Avv. GIUSEPPE CAPPI - Prof. TOMASO PERASSI - Prof. GASPARE &#13;
 AMBROSINI - Prof. ERNESTO BATTAGLINI - Dott. MARIO COSATTI - Prof. &#13;
 FRANCESCO PANTALEO GABRIELI - Prof. GIUSEPPE CASTELLI AVOLIO - Prof. &#13;
 ANTONINO PAPALDO - Prof. MARIO BRACCI - Prof. NICOLA JAEGER - Prof. &#13;
 GIOVANNI CASSANDRO - Prof. BIAGIO PETROCELLI, Giudici,</collegio>
    <epigrafe>ha pronunciato la seguente<titolo>SENTENZA</titolo>sul  ricorso  proposto  dalla  Regione  autonoma  della  Sardegna, rap,  &#13;
 presentata e difesa dagli avv. Pietro Gasparri ed Egidio Tosato, per la  &#13;
 dichiarazione di illegittimità costituzionale dell'art. 13 del  D.P.R.  &#13;
 19  maggio  1950,  n. 327, contenente norme di attuazione dello Statuto  &#13;
 speciale per la Sardegna, notificato il 20 febbraio 1956  e  depositato  &#13;
 in cancelleria il 28 successivo:                                         &#13;
     Vista  la costituzione in giudizio del Presidente del Consiglio dei  &#13;
 Ministri avvenuta col deposito delle deduzioni  in  cancelleria  il  12  &#13;
 marzo 1956;                                                              &#13;
     Udita  all'udienza  pubblica  del  13  giugno 1956 la relazione del  &#13;
 Giudice Mario Bracci;                                                    &#13;
     Uditi gli avv. Pietro Gasparri ed  Egidio  Tosato  per  la  Regione  &#13;
 ricorrente  ed  il  sostituto  avvocato  generale  della  Stato Luciano  &#13;
 Tracanna.</epigrafe>
    <testo>Ritenuto, in fatto:                            &#13;
   La Regione autonoma  della  Sardegna,  rappresentata  dal  Presidente  &#13;
 della  Giunta  regionale,  ha  proposto  - con ricorso notificato il 20  &#13;
 febbraio 1956 alla Presidenza del Consiglio dei Ministri  e  depositato  &#13;
 nella  cancelleria  della  Corte  il  28  detto  -  la  questione della  &#13;
 legittimità costituzionale dell'art. 13 del D.P.R.  19 maggio 1950, n.  &#13;
 327, contenente norme di  attuazione  dello  Statuto  speciale  per  la  &#13;
 Sardegna.                                                                &#13;
     Questo    ricorso,   autorizzato   dalla   Giunta   regionale   con  &#13;
 deliberazione 3 febbraio 1956, prospetta  tre  motivi  d'illegittimità  &#13;
 costituzionale.                                                          &#13;
     La  Regione  sostiene  in  primo  luogo  che  lo  Statuto  è stato  &#13;
 modificato illegittimamente, cioè senza il rispetto  del  procedimento  &#13;
 costituzionale  per  la  revisione  delle  norme  statutarie,  previsto  &#13;
 dall'art. 54 dello Statuto stesso.  La  competenza  amministrativa  del  &#13;
 Ministero  dei  LL.PP.,  "d'intesa con la Regione", nella materia delle  &#13;
 acque pubbliche e dell'energia elettrica sarebbe estranea,  secondo  la  &#13;
 ricorrente,   allo   Statuto   sardo   e   sarebbe   stata   introdotta  &#13;
 illegittimamente  dalla  norma   impugnata   che   fu   approvata   col  &#13;
 procedimento proprio delle leggi ordinarie.                              &#13;
     In  secondo  luogo  la  Regione  lamenta  che  sia  stata invasa la  &#13;
 competenza legislativa della Regione.  Difatti, secondo la  ricorrente,  &#13;
 l'impugnato  art.    13  del  D.P.R.  19 maggio 1950, n. 327 disciplina  &#13;
 l'attività  amministrativa  della  Regione,  mentre  la  competenza  a  &#13;
 legiferare  in  materia  di competenza amministrativa sarebbe esclusiva  &#13;
 della Regione secondo l'art. 3, lett. a) dello Statuto sardo.            &#13;
     Infine la Regione sostiene che la norma dell'art. 13, con la  quale  &#13;
 è  disciplinata  l'ingerenza  del  Ministero  dei LL.PP. in materia di  &#13;
 acque  pubbliche  e  d'energia  elettrica,  violerebbe  l'art.  6,   in  &#13;
 relazione  all'art.  3,  lett.  e)  dello  Statuto  perché  la Regione  &#13;
 esercita in via esclusiva  le  funzioni  amministrative  nelle  materie  &#13;
 nelle quali essa ha potestà legislativa a norma degli artt. 3 e 4.      &#13;
     La  Presidenza  del  Consiglio dei Ministri, difesa dall'Avvocatura  &#13;
 dello Stato, ha resistito a questo ricorso con deduzioni depositate  il  &#13;
 12 marzo 1956 e poi ampiamente illustrate con memoria 31 maggio 1956.    &#13;
     La  difesa  dello Stato sostiene anzitutto, in via preliminare, che  &#13;
 le norme d'attuazione  dello  Statuto,  elaborate  e  proposte  da  una  &#13;
 Commissione  paritetica  per le esigenze di integrazione e d'esecuzione  &#13;
 dello Statuto e aventi particolare  natura  giuridica,  possono  essere  &#13;
 viziate  d'incostituzionalità soltanto se siano in manifesto contrasto  &#13;
 con lo Statuto: nel caso la norma impugnata avrebbe invece una  portata  &#13;
 puramente specificativa ed integrativa.                                  &#13;
     Sempre  in  via  preliminare la difesa dello Stato contesta inoltre  &#13;
 che  possa  parlarsi  d'invasione  della  competenza  della  Regione  a  &#13;
 proposito   dell'intervento   legislativo   statale  nelle  materie  di  &#13;
 competenza regionale mediante norme  d'attuazione  perché  queste  non  &#13;
 potrebbero  non  investire, necessariamente e indistintamente, tutta la  &#13;
 materia   statutaria ai fini dell'attuazione  e  dell'esecuzione  dello  &#13;
 Statuto.                                                                 &#13;
     Quanto  al  merito del ricorso, la difesa dello Stato eccepisce che  &#13;
 "l'intesa" fra la Regione ed il Ministero dei LL.PP., predisposta dalla  &#13;
 norma impugnata, sarebbe giustificata  dai  principi  dell'"ordinamento  &#13;
 giuridico" e del "rispetto degli interessi nazionali" che sono i limiti  &#13;
 della  legislazione  di cui all'art. 3 dello Statuto e, in conseguenza,  &#13;
 anche dell'Amministrazione regionale.                                    &#13;
     L'Avvocatura dello Stato rileva inoltre che se  si  tiene  presente  &#13;
 che   la  materia  dei  diritti  demaniali  sulle  acque  pubbliche  è  &#13;
 strettamente  connessa  con  quella   della   produzione   dell'energia  &#13;
 elettrica  prevista  dall'art.  4, lett. e) dello Statuto, l'intervento  &#13;
 del Ministero dei LL.PP., al quale è affidata la tutela  dei  generali  &#13;
 interessi  nazionali,  è  da ritenersi conforme ai "principl stabiliti  &#13;
 dalle  leggi  dello  Stato",  che  costituiscono  appunto   il   limite  &#13;
 particolare della legislazione regionale dell'art. 4.                    &#13;
     Del  resto, secondo la difesa dello Stato, l'art. 13 impugnato poco  &#13;
 si discosterebbe  dalla  norma  che  fu  proposta  a  suo  tempo  dalla  &#13;
 Commissione  paritetica  che  conteneva un espresso richiamo al T.U. 11  &#13;
 dicembre  1933,  n.  1775,  che  prevede  una  disciplina   d'interesse  &#13;
 nazionale  delle acque pubbliche. La necessaria "intesa" tra la Regione  &#13;
 e il Ministero dei LL.PP., predisposta dall'impugnato art.  13  per  le  &#13;
 esigenze di tutela dei superiori interessi nazionali, terrebbe luogo di  &#13;
 quel  controllo  di  merito  sugli  atti  della Regione che è previsto  &#13;
 dall'art. 125 della Costituzione  e  che  non  sarebbe  derogato  dallo  &#13;
 Statuto speciale.                                                        &#13;
     E  poi  da  rilevare  in  fatto che il Consiglio regionale sardo ha  &#13;
 approvato, in data 24 febbraio 1956, una legge sulla  disciplina  delle  &#13;
 acque  e  degli  impianti  elettrici in Sardegna. Questa legge è stata  &#13;
 rinviata al Consiglio regionale dal Governo della Repubblica  ai  sensi  &#13;
 dell'art.  33  dello  Statuto con la segnalazione dell'opportunità che  &#13;
 ogni nuova deliberazione  al  riguardo  sia  sospesa  in  attesa  della  &#13;
 sentenza di questa Corte sul presente ricorso.Considerato, in diritto:                          &#13;
   1.  -  Questa  Corte  ha  già  avuto occasione di pronunziarsi sulle  &#13;
 questioni sollevate dalla Regione autonoma della Sardegna col  primo  e  &#13;
 col  secondo  motivo  del  ricorso e non può che confermare i principi  &#13;
 espressi nella sentenza n. 20 del dì  29 giugno 1956  che  sono  validi  &#13;
 anche per questa fattispecie.                                            &#13;
     Conseguentemente  il  primo  e  il secondo motivo del ricorso della  &#13;
 Regione sarda sono da ritenersi infondati.                               &#13;
     2. - La Corte ha  già  avuto  occasione  di  pronunziarsi  con  la  &#13;
 ricordata  sentenza  n. 20 del dì  29 giugno 1956 anche sul punto che i  &#13;
 decreti legislativi di attuazione dello Statuto  sardo  debbono  essere  &#13;
 sempre  conformi  ai  principi  posti  dalle norme statutarie rimanendo  &#13;
 altrimenti viziati da illegittimità costituzionale.                     &#13;
     La Corte, confermando questo principio,  rileva  che  nel  caso  in  &#13;
 esame  l'art.  13  del  D.P.R.  19  maggio  1950, n. 327 è in evidente  &#13;
 contrasto con l'art. 6 dello Statuto.                                    &#13;
     Difatti la materia delle acque pubbliche e  dell'energia  elettrica  &#13;
 è  di competenza legislativa regionale sia ex art. 3, lett. b), sia ex  &#13;
 art. 4, lett. c) dello Statuto.                                          &#13;
     Perciò l'esercizio delle funzioni amministrative in questa materia  &#13;
 spetta alla Regione ex art. 6 dello Statuto.                             &#13;
     Invece la norma  impugnata,  facendo  obbligo  allo  Stato  e  alla  &#13;
 Regione   di   "provvedere   d'intesa"  nell'esercizio  delle  funzioni  &#13;
 amministrative in materia  d'acque  pubbliche  e  d'energia  elettrica,  &#13;
 attribuisce  permanentemente  tutte  queste  funzioni allo Stato e alla  &#13;
 Regione congiunte  e  non  alla  sola  Regione,  com'è  sancito  dallo  &#13;
 Statuto.                                                                 &#13;
     Sotto questo profilo l'art. 13 del D.P.R. 19 maggio 1950, n. 327 è  &#13;
 certamente   viziato   d'illegittimità   costituzionale  e  non  giova  &#13;
 osservare in contrario che quest'intesa serve a coordinare  l'attività  &#13;
 amministrativa della Regione con quella dello Stato e ad evitare che la  &#13;
 Regione,   nell'esercizio  delle  funzioni  amministrative  in  materia  &#13;
 d'acque pubbliche e d'energia elettrica, possa violare i principi della  &#13;
 legislazione statale o turbare i superiori interessi nazionali.          &#13;
     Tale necessario coordinamento, assicurato del resto in via generale  &#13;
 dagli artt. 47 e 48 dello Statuto, deve avvenire  in  via  legislativa,  &#13;
 sia  con  norme  regionali,  sia  -  ove  occorra  -  con norme statali  &#13;
 d'attuazione e d'integrazione che pongano all'amministrazione regionale  &#13;
 obblighi  e  limiti specifici in funzione dei principi dell'ordinamento  &#13;
 giuridico o  delle  leggi  statali  relativamente  ai  quali  si  possa  &#13;
 controllare in sede giurisdizionale la correttezza costituzionale degli  &#13;
 obblighi e dei limiti stessi o in funzione d'interessi nazionali di cui  &#13;
 il  Parlamento  possa  eventualmente dichiarare la giusta prevalenza su  &#13;
 quelli regionali. Ma in nessun caso la presunta e generica esistenza di  &#13;
 questi  principi  od  interessi  potrà  giustificare  una   norma   di  &#13;
 attuazione    in   virtù   della   quale   una   funzione   attribuita  &#13;
 statutariamente alla sola Regione venga estesa anche allo Stato.</testo>
    <dispositivo>per questi motivi                             &#13;
                         LA CORTE COSTITUZIONALE                          &#13;
     Dichiara l'illegittimità costituzionale dell'art. 13  del  decreto  &#13;
 del  Presidente  della  Repubblica  19  maggio 1950, n. 327, contenente  &#13;
 norme d'attuazione dello Statuto speciale per la Sardegna.               &#13;
     Così deciso  in  Roma,  nella  sede  della  Corte  costituzionale,  &#13;
 Palazzo della Consulta, il giorno 5 luglio 1956.                         &#13;
                                   ENRICO DE NICOLA - GAETANO AZZARITI -  &#13;
                                   GIUSEPPE  CAPPI  -  TOMASO  PERASSI -  &#13;
                                   GASPARE    AMBROSINI    -     ERNESTO  &#13;
                                   BATTAGLINI    -   MARIO   COSATTI   -  &#13;
                                   FRANCESCO   PANTALEO    GABRIELI    -  &#13;
                                   GIUSEPPE  CASTELLI  AVOLIO - ANTONINO  &#13;
                                   PAPALDO  -  MARIO  BRACCI  -   NICOLA  &#13;
                                   JAEGER  - GIOVANNI CASSANDRO - BIAGIO  &#13;
                                   PETROCELLI.</dispositivo>
  </pronuncia_testo>
</pronuncia>
