<pronuncia>
  <pronuncia_testata>
    <anno_pronuncia>1971</anno_pronuncia>
    <numero_pronuncia>3</numero_pronuncia>
    <ecli>ECLI:IT:COST:1971:3</ecli>
    <tipologia_pronuncia>S</tipologia_pronuncia>
    <presidente>BRANCA</presidente>
    <relatore_pronuncia>Ercole Rocchetti</relatore_pronuncia>
    <redattore_pronuncia/>
    <data_decisione>12/01/1971</data_decisione>
    <data_deposito>20/01/1971</data_deposito>
  </pronuncia_testata>
  <pronuncia_testo>
    <collegio><titolo>LA CORTE COSTITUZIONALE</titolo>composta dai signori: Prof. GIUSEPPE BRANCA, Presidente - Prof. &#13;
 MICHELE FRAGALI - Prof. COSTANTINO MORTATI - Prof. GIUSEPPE CHIARELLI - &#13;
 Dott. GIUSEPPE VERZÌ - Dott. GIOVANNI BATTISTA BENEDETTI - Prof. &#13;
 FRANCESCO PAOLO BONIFACIO - Dott. LUIGI OGGIONI - Dott. ANGELO DE MARCO &#13;
 - Avv. ERCOLE ROCCHETTI - Prof. ENZO CAPALOZZA - Prof. VINCENZO &#13;
 MICHELE TRIMARCHI - Prof. VEZIO CRISAFULLI - Dott. NICOLA REALE - &#13;
 Prof. PAOLO ROSSI, Giudici,</collegio>
    <epigrafe>ha pronunciato la seguente<titolo>SENTENZA</titolo>nei giudizi riuniti di legittimità  costituzionale  dell'art.  76,  &#13;
 primo  comma,  del  D.P.R.  12 febbraio 1965, n. 162 (sulla repressione  &#13;
 delle frodi nella preparazione  e  nel  commercio  dei  mosti,  vini  e  &#13;
 aceti), promossi con le seguenti ordinanze:                              &#13;
     1)  ordinanza  emessa  il 26 febbraio 1969 dal tribunale di Vicenza  &#13;
 nel procedimento  penale  a  carico  di  Bracesco  Terenzio  ed  altri,  &#13;
 iscritta  al  n.  156  dei  registro  ordinanze 1969 e pubblicata nella  &#13;
 Gazzetta Ufficiale della Repubblica n. 128 del 21 maggio 1969;           &#13;
     2) ordinanza emessa il 16 aprile 1969 dal tribunale  di  Trani  nel  &#13;
 procedimento penale a carico di Chieppa Nicola ed altri, iscritta al n.  &#13;
 206  del  registro ordinanze 1969 e pubblicata nella Gazzetta Ufficiale  &#13;
 della Repubblica n. 145 dell'11 giugno 1969;                             &#13;
     3) ordinanza emessa il 14 novembre 1969 dal  tribunale  di  Firenze  &#13;
 nel  procedimento penale a carico di Berti Walfredo, iscritta al n. 445  &#13;
 del registro ordinanze 1969 e pubblicata nella Gazzetta Ufficiale della  &#13;
 Repubblica n. 5 del 7 gennaio 1970;                                      &#13;
     4) ordinanza emessa il 13 giugno 1969 dal  tribunale  di  Alba  nel  &#13;
 procedimento  penale  a  carico  di Pena Franco, iscritta al n. 121 del  &#13;
 registro ordinanze 1970 e pubblicata  nella  Gazzetta  Ufficiale  della  &#13;
 Repubblica n. 113 del 6 maggio 1970.                                     &#13;
     Visto   l'atto   d'intervento  del  Presidente  del  Consiglio  dei  &#13;
 ministri;                                                                &#13;
     udito  nell'udienza  pubblica  del  25  novembre  1970  il  Giudice  &#13;
 relatore Ercole Rocchetti;                                               &#13;
     udito  il sostituto avvocato generale dello Stato Vito Cavalli, per  &#13;
 il Presidente del Consiglio dei ministri.</epigrafe>
    <testo><fatto>Ritenuto in fatto</fatto>:                             &#13;
     Con le ordinanze in epigrafe dei tribunali di Vicenza, Trani,  Alba  &#13;
 e  Firenze  è  stata proposta questione di legittimità costituzionale  &#13;
 dell'art. 76, primo comma, del D.P.R. 12 febbraio 1965, n.  162  (sulla  &#13;
 repressione  delle  frodi nella preparazione e nel commercio dei mosti,  &#13;
 vini e aceti), in riferimento all'art. 76 della Costituzione.            &#13;
     Nelle ordinanze si deduce che l'art. 76, primo  comma,  del  citato  &#13;
 decreto  presidenziale  -  che è una legge delegata - per avere, nelle  &#13;
 operazioni di vinificazione o di  manipolazione  dei  vini,  vietato  e  &#13;
 penalmente  sanzionato  l'impiego  di zuccheri o materie zuccherine non  &#13;
 provenienti dall'uva, non  si  sarebbe  conformato  ai  principi  e  ai  &#13;
 criteri  direttivi  della  legge  delegante  9 ottobre 1964, n. 991, la  &#13;
 quale, nell'art. 2, disponeva che il decreto avrebbe dovuto tener conto  &#13;
 della disciplina legislativa degli Stati  aderenti  alla  CEE  e  delle  &#13;
 norme   riguardanti   l'attuazione   della  politica  agricola  comune.  &#13;
 Proibendo il c.d. zuccheraggio, il decreto  non  avrebbe  tenuto  conto  &#13;
 della  disciplina  vigente  nei  detti  Stati  e di quella comunitaria,  &#13;
 perché in esse l'impiego dello zucchero  e  delle  materie  zuccherine  &#13;
 sarebbe invece consentito.                                               &#13;
     Inoltre,  nel  n.  2  dello  stesso comma della legge delegante, si  &#13;
 disponeva che  il  decreto  avrebbe  dovuto  indicare,  in  materia  di  &#13;
 preparazione  e  conservazione dei mosti, vini e aceti, le aggiunte e i  &#13;
 trattamenti consentiti e fissare le modalità degli  altri  trattamenti  &#13;
 ed  aggiunte  che potranno di volta in volta essere consentite; il che,  &#13;
 secondo le ordinanze, il decreto avrebbe omesso di fare.                 &#13;
     Nel giudizio promosso con l'ordinanza del tribunale di  Vicenza  si  &#13;
 è  costituito il Presidente del Consiglio dei ministri rappresentato e  &#13;
 difeso dall'Avvocatura generale dello Stato,  la  quale,  con  atto  di  &#13;
 intervento   del  9  giugno  1969,  ha  chiesto  che  venga  dichiarata  &#13;
 inammissibile o comunque infondata la dedotta questione di legittimità  &#13;
 costituzionale.                                                          &#13;
     Preliminarmente  l'Avvocatura  rileva  che  il  giudice  a  quo non  &#13;
 fornisce alcun elemento circa la  rilevanza  della  questione  ai  fini  &#13;
 della  decisione del procedimento penale, omettendo, tra l'altro, anche  &#13;
 la indicazione del capo di imputazione.                                  &#13;
     Nel merito l'Avvocatura contesta sotto diversi profili che la norma  &#13;
 impugnata esorbiti dai limiti della legge delegante:  innanzi tutto, si  &#13;
 osserva, essa non vieta in modo assoluto il c.d.  zuccheraggio,  ma  si  &#13;
 limita  soltanto  a proibire l'uso indiscriminato di zuccheri e materie  &#13;
 zuccherine; in secondo luogo, il  Governo  non  era  tenuto  a  seguire  &#13;
 pedissequamente   la  disciplina  legislativa  in  vigore  negli  Stati  &#13;
 aderenti alla CEE, perché la norma  denunciata  non  pone  un  obbligo  &#13;
 tassativo,   ma   segna   soltanto   un   indirizzo;   infine,  secondo  &#13;
 l'Avvocatura, il tribunale di Vicenza dà per certo, senza, per  altro,  &#13;
 fornire  più  precise  indicazioni  sulle  fonti normative degli Stati  &#13;
 aderenti alla CEE, che in questi sia consentito  il  c.d.  zuccheraggio  &#13;
 con  materie  diverse  da  quelle  di  cui  all'art. 76 del D.P.R.   12  &#13;
 febbraio 1965, n. 162.<diritto>Considerato in diritto</diritto>:                          &#13;
     Poiché le cause hanno per  oggetto  le  medesime  questioni,  esse  &#13;
 possono essere riunite e decise con unica sentenza.                      &#13;
     Va  preliminarmente  disattesa  la  richiesta dell'Avvocatura sulla  &#13;
 inammissibilità delle  proposte  questioni  di  costituzionalità  per  &#13;
 insufficienza del giudizio sulla rilevanza.                              &#13;
     Invero  non  può  non  ritenersi  sufficiente,  per esprimere quel  &#13;
 giudizio, l'affermazione  contenuta  in  ciascuna  delle  ordinanze,  e  &#13;
 secondo  la  quale  "il  giudizio  in  corso  non  può essere definito  &#13;
 indipendentemente dalla decisione dell'eccezione (di costituzionalità)  &#13;
 perché detta questione involge la  sussistenza  del  reato  addebitato  &#13;
 agli  imputati". Né la mancata indicazione della norma penale che quel  &#13;
 reato configura, facilmente rilevabile  dagli  atti  in  quella  stessa  &#13;
 norma che forma oggetto della sollevata eccezione di costituzionalità,  &#13;
 inficia il giudizio in tal modo espresso sulla rilevanza di essa.        &#13;
     La  legge  6  ottobre  1964, n. 991, delegava il Governo ad emanare  &#13;
 norme per la repressione delle frodi nella preparazione e nel commercio  &#13;
 dei mosti, vini e aceti e all'art. 2  stabiliva  che,  nell'emanare  il  &#13;
 decreto,  si  sarebbe dovuto "tener conto" della disciplina legislativa  &#13;
 della materia negli Stati aderenti alla Comunità economica  europea  e  &#13;
 delle norme riguardanti l'attuazione della politica agricola comune.     &#13;
     Quanto   alla  legislazione  degli  Stati  appartenenti  alla  CEE,  &#13;
 l'obbligo  di  tener  conto  di  tale  legislazione  non  poteva  certo  &#13;
 significare,  così  come  nelle ordinanze si sostiene, che le emanande  &#13;
 disposizioni dovevano recepire in tutto, o anche soltanto in parte,  la  &#13;
 normativa  in  essa  contenuta, ma faceva soltanto carico al Governo di  &#13;
 averla presente nel formulare quelle disposizioni, al più per prendere  &#13;
 da essa ispirazione in quelle parti  che  sembravano  attagliarsi  alle  &#13;
 necessità di regolamentazione della produzione vinicola nazionale.      &#13;
     Pertanto,  se  è  vero  che  il  decreto,  allorché  ha sancito e  &#13;
 sanzionato il divieto del c.d. zuccheraggio, non si è   uniformato  su  &#13;
 tale  punto  -  che  era  poi uno soltanto di quelli da regolare - alla  &#13;
 legislazione di quegli Stati, che in casi determinati lo consente, ciò  &#13;
 non contraddice alla legge delegante che, come si è visto,  null'altro  &#13;
 prescriveva  se  non  che  di quella legislazione fosse tenuto conto, e  &#13;
 cioè che se ne avesse notizia e conoscenza ai fini delle decisioni  da  &#13;
 assumere in merito alla emanazione della legge delegata.                 &#13;
     Quanto  alla legislazione comunitaria vera e propria, e cioè degli  &#13;
 organi della Comunità economica europea, cui pure  nell'art.  2  della  &#13;
 legge delegante si fa riferimento, il discorso potrebbe essere diverso,  &#13;
 o   almeno   più  complesso,  stante  l'obbligatorietà  dei  relativi  &#13;
 regolamenti in tutti gli Stati membri  (art.  161,  comma  secondo  del  &#13;
 Trattato  di  Roma,  reso  esecutivo  con  la legge 14 ottobre 1957, n.  &#13;
 1203). Ma tale discorso non può essere, nel caso, proseguito  perché,  &#13;
 alla  data  della  legge  delegante  come di quella delegata, mancavano  &#13;
 norme comunitarie di riferimento, in  quanto  non  erano  ancora  stati  &#13;
 emanati  i  due  regolamenti CEE 28 aprile 1970, n. 816 e 817 che hanno  &#13;
 regolato, sul piano tecnico, la materia di una  disciplina  comune  del  &#13;
 mercato  vitivinicolo,  sulla  base  di  un anteriore regolamento del 4  &#13;
 aprile  1962,  che  conteneva  però  soltanto   norme   di   carattere  &#13;
 organizzativo.                                                           &#13;
     Peraltro,  in  tali  regolamenti  del 1970, benché lo zuccheraggio  &#13;
 sia,  in  casi  determinati,  consentito,  si  dispone  che  esso  può  &#13;
 effettuarsi    soltanto    "nelle   regioni   viticole   in   cui   sia  &#13;
 tradizionalmente  o  eccezionalmente  praticato,   conformemente   alla  &#13;
 legislazione  esistente alla data di entrata in vigore" del regolamento  &#13;
 CEE n. 816 che tale disposizione contiene all'articolo 19, n. 3.         &#13;
     Il decreto quindi non solo non contrasta, né  lo  poteva,  con  le  &#13;
 norme  comunitarie  in  materia,  perché  queste,  alla data della sua  &#13;
 pubblicazione, non erano state ancora emanate, ma non contrasta nemmeno  &#13;
 con quelle emanate  successivamente,  perché  queste  rispettano,  sul  &#13;
 punto, le normative anteriori dei singoli Stati membri della Comunità.  &#13;
     Alla   stregua   delle   suesposte   considerazioni   deve  perciò  &#13;
 concludersi che sono infondate le censure contenute nelle ordinanze  in  &#13;
 epigrafe,  perché  la  legge  delegata  non  ha  sul punto disatteso i  &#13;
 criteri della legge  delegante  e  l'art.  76  della  Costituzione  non  &#13;
 risulta pertanto violato.                                                &#13;
     Parimenti  infondata  è  l'altra  censura  relativa  a  un preteso  &#13;
 contrasto tra l'art. 76 del decreto e l'art. 2 della legge di delega.    &#13;
     Si sostiene ai riguardo nelle ordinanze  che,  mentre  quest'ultima  &#13;
 disposizione  stabiliva  che  il  decreto  avrebbe  dovuto indicare "le  &#13;
 aggiunte e i trattamenti consentiti e quelli  che  potranno  essere  di  &#13;
 volta  in  volta consentiti" nel corso della produzione e conservazione  &#13;
 dei vini, il decreto nulla avrebbe disposto, quanto meno in  ordine  ai  &#13;
 trattamenti eventualmente da consentirsi in via eccezionale.             &#13;
     Ma  un tale assunto è chiaramente resistito dal testo stesso della  &#13;
 normativa contenuta nel decreto.  Dispone infatti in proposito l'art. 5  &#13;
 n. 2 del decreto che  il  Ministro  per  l'agricoltura  e  foreste,  di  &#13;
 concerto con quelli per l'industria e il commercio e per la sanità, è  &#13;
 autorizzato  a  consentire  tutti  gli altri trattamenti ed aggiunte di  &#13;
 volta in volta riconosciuti rispondenti a criteri di razionale  tecnica  &#13;
 enologica   ed   a   procedere   "in  relazione  a  nuove  acquisizioni  &#13;
 tecnico-scientifiche  ed  igienico-sanitarie,   all'aggiornamento   dei  &#13;
 trattamenti e delle aggiunte previste" nello stesso articolo.</testo>
    <dispositivo>per questi motivi                             &#13;
                         LA CORTE COSTITUZIONALE                          &#13;
     dichiara  non  fondate  le questioni di legittimità costituzionale  &#13;
 dell'art. 76, comma primo, del D.P.R.  12 febbraio 1965, n. 162  (sulla  &#13;
 repressione  delle  frodi nella preparazione e nel commercio dei mosti,  &#13;
 vini e aceti) proposte con le ordinanze in epigrafe  dei  tribunali  di  &#13;
 Vicenza,  Trani,  Alba  e  Firenze,  in  riferimento  all'art. 76 della  &#13;
 Costituzione.                                                            &#13;
     Così  deciso  in  Roma,  nella  sede  della  Corte costituzionale,  &#13;
 Palazzo della Consulta, il 12 gennaio 1971.                              &#13;
                                   GIUSEPPE BRANCA - MICHELE  FRAGALI  -  &#13;
                                   COSTANTINO    MORTATI    -   GIUSEPPE  &#13;
                                   CHIARELLI   -   GIUSEPPE    VERZÌ   -  &#13;
                                   GIOVANNI    BATTISTA    BENEDETTI   -  &#13;
                                   FRANCESCO  PAOLO  BONIFACIO  -  LUIGI  &#13;
                                   OGGIONI  -  ANGELO  DE MARCO - ERCOLE  &#13;
                                   ROCCHETTI - ENZO CAPALOZZA - VINCENZO  &#13;
                                   MICHELE TRIMARCHI - VEZIO  CRISAFULLI  &#13;
                                   - NICOLA REALE - PAOLO ROSSI.</dispositivo>
  </pronuncia_testo>
</pronuncia>
