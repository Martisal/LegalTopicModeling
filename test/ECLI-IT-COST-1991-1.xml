<pronuncia>
  <pronuncia_testata>
    <anno_pronuncia>1991</anno_pronuncia>
    <numero_pronuncia>1</numero_pronuncia>
    <ecli>ECLI:IT:COST:1991:1</ecli>
    <tipologia_pronuncia>S</tipologia_pronuncia>
    <presidente>CONSO</presidente>
    <relatore_pronuncia>Francesco Greco</relatore_pronuncia>
    <redattore_pronuncia/>
    <data_decisione>08/01/1991</data_decisione>
    <data_deposito>09/01/1991</data_deposito>
  </pronuncia_testata>
  <pronuncia_testo>
    <collegio><titolo>LA CORTE COSTITUZIONALE</titolo>composta dai signori: &#13;
 Presidente: prof. Giovanni CONSO; &#13;
 Giudici: prof. Ettore GALLO, dott. Aldo CORASANITI, prof. Giuseppe &#13;
 BORZELLINO, dott. Francesco GRECO, prof. Gabriele PESCATORE, avv. &#13;
 Ugo SPAGNOLI, prof. Francesco Paolo CASAVOLA, prof. Antonio &#13;
 BALDASSARRE, prof. Vincenzo CAIANIELLO, avv. Mauro FERRI, prof. &#13;
 Luigi MENGONI, prof. Enzo CHELI, dott. Renato GRANATA;</collegio>
    <epigrafe>ha pronunciato la seguente<titolo>SENTENZA</titolo>nei  giudizi  di  legittimità  costituzionale  degli  artt. 3, primo    &#13;
 comma,  legge  14  novembre  1987,  n.  468,  di   conversione,   con    &#13;
 modificazioni,  del decreto-legge 16 settembre 1987, n. 379 (rectius,    &#13;
 art. 3, primo comma, del decreto-legge 16  settembre  1987,  n.  379,    &#13;
 recante "Misure urgenti per la concessione di miglioramenti economici    &#13;
 al personale militare e per  la  riliquidazione  delle  pensioni  dei    &#13;
 dirigenti  civili  e  militari  dello  Stato  e del personale ad essi    &#13;
 collegato ed equiparato", convertito, con modificazioni, nella  legge    &#13;
 14  novembre  1987,  n.  468);  3, primo comma, della legge 17 aprile    &#13;
 1985, n. 141 (Perequazione dei trattamenti pensionistici in atto  dei    &#13;
 pubblici  dipendenti); 15, legge 29 aprile 1976, n. 177 (Collegamento    &#13;
 delle pensioni del settore pubblico alla dinamica delle retribuzioni.    &#13;
 Miglioramento  del  trattamento di quiescenza del personale statale e    &#13;
 degli iscritti alle casse pensioni  degli  istituti  di  previdenza);    &#13;
 165,    legge    11    luglio    1980,    n.   312   (Nuovo   assetto    &#13;
 retributivo-funzionale del personale civile e militare dello  Stato),    &#13;
 promossi con le seguenti ordinanze:                                      &#13;
      1)  ordinanza emessa il 1° luglio 1989 dalla Corte dei conti sui    &#13;
 ricorsi riuniti proposti da Ricciardi Enzo ed altri contro  Ministero    &#13;
 del Tesoro ed altri, iscritta al n. 539 del registro ordinanze 1989 e    &#13;
 pubblicata nella Gazzetta Ufficiale della  Repubblica  n.  48,  prima    &#13;
 serie speciale, dell'anno 1989;                                          &#13;
      2)  ordinanza  emessa il 25 settembre 1989 dalla Corte dei conti    &#13;
 sui ricorsi riuniti  proposti  da  Sensi  Federico  ed  altri  contro    &#13;
 Ministero  Affari  Esteri  ed  altri,  iscritta al n. 80 del registro    &#13;
 ordinanze 1990 e pubblicata nella Gazzetta Ufficiale della Repubblica    &#13;
 n. 9, prima serie speciale, dell'anno 1990;                              &#13;
      3)  ordinanza emessa il 21 febbraio 1990 dalla Corte dei conti -    &#13;
 Sezione giurisdizionale per la Regione Sicilia, sul ricorso  proposto    &#13;
 da  Rivarola  Augusto  contro  Ministero  della  Pubblica Istruzione,    &#13;
 iscritta al n. 486 del registro ordinanze  1990  e  pubblicata  nella    &#13;
 Gazzetta  Ufficiale  della  Repubblica  n.  33, prima serie speciale,    &#13;
 dell'anno 1990;                                                          &#13;
    Visti  gli  atti  di  costituzione di Petraccone Dario, Mazzantini    &#13;
 Giuliano ed altri, Ricciardi Enzo ed altri, Sensi Federico ed  altri,    &#13;
 Colaci  Vincenzo ed altri, Dusi Bruno, nonché gli atti di intervento    &#13;
 del Presidente del Consiglio dei ministri;                               &#13;
    Udito  nell'udienza  pubblica  del  13  novembre  1990  il Giudice    &#13;
 relatore Greco;                                                          &#13;
    Uditi gli avvocati Walter Prosperetti per Sensi Federico ed altri,    &#13;
 Michelangelo Pascasio per Mazzantini Giuliano ed  altri,  Filippo  de    &#13;
 Iorio  ed  Evandro De Petris per Dusi Bruno, e l'Avvocato dello Stato    &#13;
 Giuseppe Nucaro per il Presidente del Consiglio dei Ministri.</epigrafe>
    <testo><fatto>RITENUTO IN FATTO</fatto>1.  -  Alcuni  alti  dirigenti  dello  Stato, appartenenti a varie    &#13;
 amministrazioni, collocati a riposo in data anteriore al  1°  gennaio    &#13;
 1979,  proponevano  ricorso  alla  Corte  dei  conti  per ottenere il    &#13;
 riconoscimento del  loro  diritto  al  permanente  adeguamento  della    &#13;
 pensione  alla  retribuzione corrisposta ai dirigenti in attività di    &#13;
 servizio,  con  pari  qualifiche  di  anzianità,  e,  comunque,   un    &#13;
 trattamento  pari a quello dei loro colleghi collocati in pensione in    &#13;
 data posteriore al 1° gennaio 1979, nonché la  riliquidazione  della    &#13;
 pensione  per  effetto  di  miglioramenti  retributivi disposti dalla    &#13;
 legge 14 novembre 1987, n. 468.                                          &#13;
    Proponevano  alcune questioni di legittimità costituzionale delle    &#13;
 norme che regolano i trattamenti pensionistici dei dirigenti statali.    &#13;
    2. - La Corte dei conti, con ordinanza del 1° luglio 1989 (R.O. n.    &#13;
 539 del 1989), sollevava, in  via  principale,  in  riferimento  agli    &#13;
 artt.  3,  36  e  38  della  Costituzione,  questione di legittimità    &#13;
 costituzionale dell'art. 3, primo comma, della legge n. 468 del 1987,    &#13;
 nella  parte  in cui non dispone che la prevista riliquidazione delle    &#13;
 pensioni si estenda anche al personale dirigente statale collocato in    &#13;
 pensione anteriormente al 1° gennaio 1979.                               &#13;
    Ed  in  via  subordinata,  in riferimento agli artt. 36 e 38 della    &#13;
 Costituzione, questione di legittimità costituzionale  dell'art.  3,    &#13;
 primo  comma,  della legge 17 aprile 1985, n. 141, nella parte in cui    &#13;
 stabilisce per le pensioni  dei  dirigenti  dello  Stato  percentuali    &#13;
 fisse  di  adeguamento anziché istituire un meccanismo permanente di    &#13;
 perequazione alla dinamica retributiva.                                  &#13;
    2.1  -  Riteneva  che  l'art.  3  della legge n. 468 del 1987, pur    &#13;
 introducendo  il  criterio  dell'allineamento  delle  pensioni   alla    &#13;
 retribuzione   del  personale  di  pari  qualifica  in  attività  di    &#13;
 servizio, mediante la riliquidazione delle stesse e  pur  garantendo,    &#13;
 così,   la   proporzionalità  delle  pensioni,  quali  retribuzioni    &#13;
 differite, alla quantità e qualità del lavoro, per avere escluso il    &#13;
 personale collocato in pensione in data anteriore al 1° gennaio 1979,    &#13;
 aveva prodotto una irrazionale ed ingiustificata discriminazione  tra    &#13;
 soggetti  che  si  trovavano in identica posizione funzionale, avendo    &#13;
 prestato la medesima attività lavorativa di pari  qualità  onde  la    &#13;
 palese  violazione  dell'art. 3 della Costituzione. Tanto più grave,    &#13;
 nella specie, in quanto i pensionati di data anteriore al 1°  gennaio    &#13;
 1979  hanno  avuto  aumenti  di  pensione tra il 13% e il 18%, mentre    &#13;
 quelli di data posteriore aumenti del 123%.                              &#13;
    Rilevava   anche   una  ulteriore  violazione  dell'art.  3  della    &#13;
 Costituzione in quanto  si  era  verificata  una  contraddittoria  ed    &#13;
 irrazionale  coesistenza,  nel  medesimo arco di tempo, di un duplice    &#13;
 ordinamento pensionistico: l'uno per il personale collocato a  riposo    &#13;
 in data anteriore al 1° gennaio 1979 e l'altro, invece, dopo la detta    &#13;
 data. Così operando, il legislatore aveva esercitato il  suo  potere    &#13;
 discrezionale  in modo palesemente irrazionale non sussistendo alcuna    &#13;
 valida ragione giustificatrice.                                          &#13;
    Escludeva la possibilità di applicare il principio del fluire del    &#13;
 tempo in quanto valido solo  per  la  liquidazione  originaria  della    &#13;
 pensione.                                                                &#13;
    2.2  -  A  parere  della  Corte  remittente sussisterebbe anche la    &#13;
 violazione degli artt. 36 e 38 della Costituzione perché la pensione    &#13;
 erogata, quale retribuzione differita, non risulta proporzionata alla    &#13;
 quantità e qualità del lavoro prestato ed al pensionato ed alla sua    &#13;
 famiglia  non  sono  assicurati  mezzi adeguati alle loro esigenze di    &#13;
 vita, in relazione al mutato potere di acquisto della moneta.            &#13;
    2.3   -   Per  quanto  riguarda  la  questione  sollevata  in  via    &#13;
 subordinata, la Corte rilevava che l'art. 3  della  legge  17  aprile    &#13;
 1985, n. 141, stabilendo percentuali fisse di adeguamento anziché un    &#13;
 meccanismo permanente di perequazione delle  pensioni  alla  dinamica    &#13;
 retributiva,  violerebbe gli artt. 36 e 38 della Costituzione perché    &#13;
 la pensione erogata  non  risulta  proporzionata  alla  qualità  del    &#13;
 lavoro  prestato  anche  perché  le leggi di perequazione, di natura    &#13;
 finanziaria, hanno operato per un solo anno.                             &#13;
    3.  -  Le  questioni sollevate sono state ritenute rilevanti e non    &#13;
 manifestamente infondate.                                                &#13;
    3.1  -  L'ordinanza è stata regolarmente notificata, comunicata e    &#13;
 pubblicata nella Gazzetta Ufficiale.                                     &#13;
    4. - Nel giudizio dinanzi a questa Corte si sono costituiti alcuni    &#13;
 dei ricorrenti i quali, riportandosi alle argomentazioni svolte dalla    &#13;
 Corte  remittente,  hanno  concluso per la declaratoria di fondatezza    &#13;
 delle questioni sollevate.                                               &#13;
    4.1  - È intervenuta, altresì, l'Avvocatura Generale dello Stato    &#13;
 in rappresentanza del Presidente del Consiglio dei ministri, la quale    &#13;
 ha concluso per l'infondatezza della questione.                          &#13;
    Ha  osservato  che  l'art. 36 della Costituzione non esclude che i    &#13;
 diversi ordinamenti pensionistici possano essere disciplinati in modo    &#13;
 diverso  per  essere  meglio  adeguati  in  concreto alle particolari    &#13;
 situazioni, sopratutto in  relazione  ai  mezzi  finanziari  all'uopo    &#13;
 necessari,  e che parimenti l'art. 3 della Costituzione non impedisce    &#13;
 di regolare diversamente  situazioni  considerate  per  vari  aspetti    &#13;
 differenti.  Ha  rilevato,  inoltre,  la  validità del principio del    &#13;
 fluire del tempo come elemento di differenziazione  delle  situazioni    &#13;
 dei  pensionati  e  la  inesistenza di un principio costituzionale di    &#13;
 coincidenza della pensione al  trattamento  goduto  in  attività  di    &#13;
 servizio  anche  se  il  legislatore  ha  uniformato  la sua linea di    &#13;
 tendenza al conseguimento di tale obiettivo.                             &#13;
    5.  -  Alcuni ambasciatori e direttori generali di vari ministeri,    &#13;
 collocati in pensione anteriormente al 1° gennaio 1979,  hanno  adito    &#13;
 anch'essi  la  Corte  dei  conti  perché  fosse loro riconosciuto il    &#13;
 diritto al permanente adeguamento della  pensione  alla  retribuzione    &#13;
 corrisposta  ai loro colleghi in servizio in applicazione dell'art. 3    &#13;
 della legge n. 468 del 1987 e hanno sollevato le stesse questioni  di    &#13;
 legittimità  costituzionale  di  cui  innanzi, in riferimento sempre    &#13;
 agli  artt.  3,  36  e   38   della   Costituzione,   con   identiche    &#13;
 argomentazioni.                                                          &#13;
    5.1  -  La  Corte  dei  conti, con ordinanza del 25 settembre 1989    &#13;
 (R.O.  n.  80  del  1990),  ha  sollevato  le  stesse  questioni   di    &#13;
 legittimità  costituzionale  di cui alla precedente ordinanza del 1°    &#13;
 luglio 1989 con identiche motivazioni.                                   &#13;
    Ha  rilevato,  inoltre,  la  diversità della questione decisa con    &#13;
 l'ordinanza della Corte costituzionale n. 441 del 1989 con quella ora    &#13;
 sollevata.                                                               &#13;
    5.2  -  L'ordinanza è stata regolarmente notificata, comunicata e    &#13;
 pubblicata nella Gazzetta Ufficiale.                                     &#13;
    5.3  -  Nel  giudizio dinanzi a questa Corte si sono costituite le    &#13;
 parti private le quali hanno richiamato i  principi  affermati  nella    &#13;
 sentenza  della Corte costituzionale n. 501 del 1988 e in varie altre    &#13;
 sentenze precedenti.                                                     &#13;
    5.4  -  Anche  in  questo  giudizio  è  intervenuta  l'Avvocatura    &#13;
 Generale dello Stato, in rappresentanza del Presidente del  Consiglio    &#13;
 dei  ministri,  la  quale  ha  svolto  argomentazioni sostanzialmente    &#13;
 identiche a quelle formulate nell'altro giudizio.                        &#13;
    6.  -  I  due  ricorsi  (R.O. nn. 539 del 1989 e 90 del 1990) sono    &#13;
 stati trattati insieme alla udienza pubblica del 3 aprile 1990.          &#13;
    6.1  -  Con  ordinanza del 3/23 aprile 1990, la Corte ha richiesto    &#13;
 alla Presidenza del Consiglio dei ministri informazioni in ordine:       &#13;
       a)  alle  ragioni  che  hanno  determinato  la  limitazione dei    &#13;
 benefici di cui alla  legge  n.  468  del  1987  ai  soli  pensionati    &#13;
 collocati a riposo in data successiva al 1° gennaio 1979;                &#13;
       b)  all'onere  finanziario che sarebbe derivato dalla eventuale    &#13;
 estensione dei detti benefici anche ai pensionati di  data  anteriore    &#13;
 al 1° gennaio 1979;                                                      &#13;
       c)  ai  provvedimenti  precedenti di riliquidazione di pensioni    &#13;
 con effetto retroattivo.                                                 &#13;
    La  Presidenza  del  Consiglio,  sentite  anche le amministrazioni    &#13;
 competenti, ha fornito i richiesti chiarimenti.                          &#13;
    7.  -  La  Sezione  Giurisdizionale  della  Corte dei conti per la    &#13;
 Sicilia,  adita  da  Augusto  Rivarola,  dirigente  superiore   della    &#13;
 pubblica  istruzione,  collocato  a  riposo  il  16  gennaio 1973, ad    &#13;
 istanza del ricorrente, con ordinanza del 21 febbraio 1990 (R. O.  n.    &#13;
 486  del  1990), ha sollevato, in riferimento agli artt. 3 e 36 della    &#13;
 Costituzione, questione di legittimità costituzionale:                  &#13;
       a)  dell'art. 15 della legge 29 aprile 1976, n. 177 nella parte    &#13;
 in cui limita l'aumento del 18%  della  retribuzione  ai  fini  della    &#13;
 determinazione della base pensionabile per le cessazioni dal servizio    &#13;
 non anteriori al 1° gennaio 1976;                                        &#13;
       b)  dell'art.  165  della  legge  11 luglio 1980, n. 312, nella    &#13;
 parte in cui limita alle cessazioni dal  servizio  successive  al  1°    &#13;
 gennaio  1977,  l'integrazione  mensile di L. 40.000 riducendola a L.    &#13;
 20.000 per le cessazioni dal servizio anteriori a tale data  fino  al    &#13;
 1°  gennaio  1976  ed  escludendola  per  le  cessazioni dal servizio    &#13;
 anteriori a quest'ultima data (1° gennaio 1976);                         &#13;
       c)  dell'art.  3  della  legge  14 novembre 1987, n. 468, nella    &#13;
 parte in cui limita la riliquidazione delle  pensioni  in  base  agli    &#13;
 stipendi  derivanti  dall'applicazione  delle  norme richiamate nello    &#13;
 stesso art. 3, al personale cessato dal servizio in  data  successiva    &#13;
 al 1° gennaio 1979.                                                      &#13;
    7.1  - La Corte remittente ha osservato che è conforme ad equità    &#13;
 il criterio che attribuisce un più alto indice di perequazione  alle    &#13;
 pensioni  di  data  più  remota e che, invece, è irrazionale quello    &#13;
 della legge n. 177 del 1976, che perequa nella misura  del  12%,  con    &#13;
 frazionamento  del 6,9% dal 1° gennaio 1986 e dall'ulteriore 5,1% dal    &#13;
 1° gennaio 1976, le pensioni anteriori  al  1°  gennaio  1976  mentre    &#13;
 incrementa  le  pensioni sucessive al 1° gennaio 1976 del 14,40%; che    &#13;
 è egualmente irrazionale la disposizione dell'art. 165  della  legge    &#13;
 11  luglio  1980, n. 312 che ha escluso da ogni beneficio le pensioni    &#13;
 dei dipendenti cessati dal servizio anteriormente al 1° gennaio  1976    &#13;
 ed  ha  concesso  alle pensioni di data successiva al 1° gennaio 1976    &#13;
 una integrazione mensile lorda di L.  20.000 e a quelle successive al    &#13;
 1° gennaio 1977 di L. 40.000; che è irrazionale il criterio previsto    &#13;
 dall'art. 3  della  legge  n.  468  del  1987  che  prevede  solo  la    &#13;
 riliquidazione  delle  pensioni di data successiva al 1° gennaio 1979    &#13;
 sulla base delle retribuzioni aumentate per effetto delle varie leggi    &#13;
 intervenute in materia.                                                  &#13;
    7.1  - Risulterebbero violati gli artt. 36 e 3 della Costituzione.    &#13;
    Ha  motivato  con  argomenti  identici  a  quelli delle precedenti    &#13;
 ordinanze insistendo sul divario, accentuatosi sempre di più, tra le    &#13;
 pensioni più remote e quelle più recenti.                              &#13;
    7.2  -  L'ordinanza  è stata ritualmente notificata, comunicata e    &#13;
 pubblicata nella Gazzetta Ufficiale.                                     &#13;
    7.3   -   Nel  giudizio  avanti  a  questa  Corte  è  intervenuta    &#13;
 l'Avvocatura Generale dello Stato in  rappresentanza  del  Presidente    &#13;
 del  Consiglio dei ministri, che ha svolto argomentazioni pressocché    &#13;
 identiche a quelle di cui ai precedenti giudizi.                         &#13;
    8.  -  Nella  imminenza  dell'udienza  alcune  parti private hanno    &#13;
 presentato memorie, insistendo sulle deduzioni già formulate.           &#13;
    La  difesa  di  Dusi Bruno ha rilevato anche che la modestia degli    &#13;
 oneri finanziari derivanti  dall'estensione  ai  pensionati  ante  1°    &#13;
 gennaio 1979 dei benefici di cui alla disposizione censurata non può    &#13;
 legittimare la compressione di diritti costituzionalmente  garantiti.    &#13;
    Le  difese  di Colaci Vincenzo ed altri, di Mazzantino Giuliano ed    &#13;
 altri, di Ricciardi Enzo ed altri, di Sensi Federico ed altri,  hanno    &#13;
 rilevato  che  le informazioni fornite dalla Presidenza del Consiglio    &#13;
 dei ministri non  contengono  valide  ragioni  giustificatrici  della    &#13;
 limitazione  della  perequazione  dei  trattamenti  pensionistici  al    &#13;
 personale cessato dal servizio successivamente al 1° gennaio 1979.       &#13;
    La  difesa  di  Ricciardi Enzo ha insistito sulla inattendibilità    &#13;
 dell'ammontare dell'onere finanziario che lo Stato  sopporterebbe  in    &#13;
 caso  di  soppressione  della  contestata  limitazione  del beneficio    &#13;
 suddetto, anche perché il numero degli interessati  è  notevolmente    &#13;
 inferiore alle stime del Ministero del Tesoro, per cui il detto onere    &#13;
 non può superare i 270 miliardi di lire.<diritto>CONSIDERATO IN DIRITTO</diritto>1.  -  Le tre ordinanze (R.O. n. 539 del 1989; n. 80 del 1990; 486    &#13;
 del 1990),  per  evidenti  ragioni  di  connessione,  possono  essere    &#13;
 riunite e decise con un'unica sentenza.                                  &#13;
     A)  La Corte dei conti (R.O. n. 539 del 1989 e n. 80 del 1990) ha    &#13;
 sollevato,   in   linea   principale,   questione   di   legittimità    &#13;
 costituzionale  dell'art.  3,  primo  comma,  della legge 14 novembre    &#13;
 1987, n. 468, di conversione, con modificazioni, del decreto-legge n.    &#13;
 379  del  1987  (rectius,  art.  3, primo comma, del decreto-legge 16    &#13;
 settembre 1987, n. 379, convertito, con modificazioni, nella legge 14    &#13;
 novembre   1987,   n.   468),   nella  parte  in  cui  esclude  dalla    &#13;
 riliquidazione le pensioni, ivi disposte,  i  dirigenti  collocati  a    &#13;
 riposo ante 1° gennaio 1979. Risulterebbero violati:                     &#13;
      1)  l'art.  3  della  Costituzione:  a)  per  la  irrazionale ed    &#13;
 ingiusta  discriminazione  che  agli  effetti  del   trattamento   di    &#13;
 quiescenza si determina tra soggetti in identica posizione funzionale    &#13;
 per  avere  prestato  la  medesima  attività  lavorativa;   b)   per    &#13;
 l'irrazionale e non corretto esercizio, da parte del legislatore, del    &#13;
 suo potere discrezionale, attese le  macroscopiche  diversità  delle    &#13;
 misure  dei  miglioramenti  economici  attribuiti  a soggetti di pari    &#13;
 qualifiche dirigenziali;                                                 &#13;
  c)  per  la contraddittoria ed irrazionale coesistenza, nel medesimo    &#13;
 arco di tempo, di due diversi sistemi pensionistici per i  dirigenti,    &#13;
 non  potendo  trovare  applicazione  il  principio giustificativo del    &#13;
 fluire del tempo del collocamento a riposo, perché esso vige solo al    &#13;
 momento  della  liquidazione  della  pensione  e non anche per i vari    &#13;
 momenti storici successivi;                                              &#13;
      2)  gli  artt.  36  e  38  della Costituzione per violazione del    &#13;
 criterio  di  proporzionalità  della  pensione,  quale  retribuzione    &#13;
 differita,  alla  qualità  del  lavoro  prestato durante il servizio    &#13;
 attivo e per la mancata assicurazione ai pensionati ante  1°  gennaio    &#13;
 1979  e  alle  loro  famiglie di mezzi adeguati alle loro esigenze di    &#13;
 vita per una  esistenza  libera  e  dignitosa,  attesa  la  possibile    &#13;
 esiguità  della  stessa  a  seguito  e per effetto dei mutamenti del    &#13;
 potere di acquisto della moneta.                                         &#13;
     B)  In linea subordinata, le stesse due ordinanze hanno sollevato    &#13;
 questione di legittimità costituzionale dell'art.  3,  primo  comma,    &#13;
 della  legge  17  aprile  1985, n. 141, nella parte in cui stabilisce    &#13;
 delle percentuali fisse di adeguamento delle pensioni  dei  dirigenti    &#13;
 dello   Stato   anziché   istituire   un  meccanismo  permanente  di    &#13;
 perequazione alla dinamica retributiva, per violazione degli artt.  3    &#13;
 e  36  della  Costituzione,  in  quanto irragionevolmente le pensioni    &#13;
 liquidate ante 1° gennaio 1979 non risulterebbero proporzionate  alla    &#13;
 qualità  e quantità di lavoro prestato e non sarebbero assicurati a    &#13;
 detta categoria di pensionati ed alle loro  famiglie  mezzi  adeguati    &#13;
 per una esistenza libera e dignitosa, anche mediante correlazione con    &#13;
 i mutamenti del potere di acquisto della moneta.                         &#13;
     C) La Sezione giurisdizionale della Corte dei conti della Sicilia    &#13;
 dubita della legittimità costituzionale:                                &#13;
      1)  dell'art. 15 della legge 29 aprile 1976, n. 177, nella parte    &#13;
 in cui limita l'aumento del 18% della  retribuzione,  ai  fini  della    &#13;
 determinazione  della  base  imponibile, alle cessazioni dal servizio    &#13;
 non anteriori al 1° gennaio 1979;                                        &#13;
      2) dell'art. 165 della legge 11 luglio 1980, n. 312, nella parte    &#13;
 in cui limita alle cessazioni dal servizio successive al  1°  gennaio    &#13;
 1977 la integrazione mensile di L. 40.000 riducendole a L. 20.000 per    &#13;
 quelle  anteriori  a  tale  data  e  fino  al  1°  gennaio  1976   ed    &#13;
 escludendola per quelle anteriori a tale ultima data;                    &#13;
      3)  dell'art.  3  del  decreto-legge  16 settembre 1987, n. 379,    &#13;
 convertito, con modificazioni, in legge 14  novembre  1987,  n.  468,    &#13;
 nella  parte  in  cui limita la riliquidazione delle pensioni in base    &#13;
 agli stipendi  derivanti  dall'applicazione  delle  norme  richiamate    &#13;
 nello  stesso  articolo,  a quelle del personale cessato dal servizio    &#13;
 dal 1° gennaio 1979.                                                     &#13;
    Sarebbero  violati  gli artt. 3 e 36 della Costituzione in quanto,    &#13;
 estendendo  irrazionalmente  ai  dirigenti  dello  Stato  indici   di    &#13;
 riferimento alla dinamica salariale propri di altri settori di lavoro    &#13;
 e discriminando arbitrariamente tra i dirigenti  in  base  alla  sola    &#13;
 data   del  collocamento  a  riposo,  le  norme  denunciate  spezzano    &#13;
 qualsiasi collegamento del trattamento di quiescenza con quello delle    &#13;
 omologhe  categorie  del  personale  in  servizio  e  determinano  la    &#13;
 progressiva  insufficienza  della  pensione   rispetto   ai   bisogni    &#13;
 personali e familiari del pensionato.                                    &#13;
    2.  -  Le  questioni  sub  A  e C//3 sono fondate. L'art. 3, primo    &#13;
 comma,  del  decreto-legge  n.  379   del   1987,   convertito,   con    &#13;
 modificazioni,   in   legge   n.   468   del  1987,  ha  disposto  la    &#13;
 riliquidazione delle pensioni dei dirigenti, civili e militari, dello    &#13;
 Stato  e  del  personale  ad esso collegato sulla base degli stipendi    &#13;
 risultati dall'applicazione delle leggi che dal 1982 al 1986 ne hanno    &#13;
 disposto  gli  aumenti  (legge  n.  869 del 1982, di conversione, con    &#13;
 modificazioni, del decreto-legge n. 681 del 1982;  legge  n.  79  del    &#13;
 1984;  legge  n.  72 del 1985, di conversione, con modificazioni, del    &#13;
 decreto-legge n. 2 del 1985; legge n. 341 del 1986,  di  conversione,    &#13;
 con   modificazioni,   del   decreto-legge   n.  154  del  1986).  La    &#13;
 riliquidazione ha riguardato i dirigenti collocati in pensione dal 1°    &#13;
 gennaio 1979 e non anche quelli ante 1° gennaio 1979. Sicché, mentre    &#13;
 gli uni hanno avuto un incremento  della  pensione  del  123%,  anche    &#13;
 perché la base stipendiale pensionabile è stata variata, gli altri,    &#13;
 le cui pensioni  sono  state  solamente  perequate,  hanno  avuto  un    &#13;
 incremento oscillante tra il 13% e il 18%.                               &#13;
    2.1 - Dai lavori preparatori della legge in esame e dalla risposta    &#13;
 data dal Governo all'ordinanza istruttoria emanata da questa Corte il    &#13;
 3-23  aprile  1990  risulta  che  la scelta della data del 1° gennaio    &#13;
 1979,  come   limite   dell'effettuata   riliquidazione,   è   stata    &#13;
 determinata   dal   carattere   di   provvisorietà  dei  trattamenti    &#13;
 pensionistici dei collocati a riposo da quella data, per i quali  era    &#13;
 previsto  il ricalcolo da effettuarsi in collegamento con gli aumenti    &#13;
 di  stipendio,  una  volta  intervenuto  l'assetto  definitivo  della    &#13;
 materia. Esso sarebbe stato effettuato con la legge in esame. Sicché    &#13;
 la riliquidazione sarebbe  addirittura  un  atto  dovuto.  Invece,  i    &#13;
 trattamenti  dei  pensionati  ante  1°  gennaio  1979 sarebbero stati    &#13;
 considerati   definitivi,   tanto   da   essere   assoggettati   alla    &#13;
 perequazione di cui alla legge n. 141 del 1985, dalla quale sarebbero    &#13;
 stati esclusi gli altri.                                                 &#13;
    Ma,  dall'esame  della legge si evince che essa ha avuto un chiaro    &#13;
 intento perequativo con l'adozione del criterio  dell'aggancio  delle    &#13;
 pensioni alle retribuzioni secondo la linea di tendenza enunciata fin    &#13;
 dal 1976 (legge 29 aprile 1976, n. 177; sentenza Corte costituzionale    &#13;
 n. 501 del 1988).                                                        &#13;
    Dividendo   nettamente  i  dirigenti  pensionati  in  due  gruppi,    &#13;
 nonostante che essi appartenessero alla stessa categoria ed  avessero    &#13;
 svolto  identico  lavoro, concedendo agli uni la riliquidazione della    &#13;
 pensione nei suddetti termini ed agli altri la mera perequazione alla    &#13;
 stregua  di  tutti  gli  altri  dipendenti  statali, si è creata una    &#13;
 discriminazione irrazionale, non costituendo  valida  giustificazione    &#13;
 né  le  ragioni  addotte a fondamento della scelta della data-limite    &#13;
 dell'applicabilità della norma censurata né i  principi  richiamati    &#13;
 dall'Avvocatura Generale dello Stato, donde la violazione dell'art. 3    &#13;
 della Costituzione.                                                      &#13;
    3. - Non si disconosce che la disciplina della materia è affidata    &#13;
 alla discrezionalità del legislatore, il quale può  anche  adottare    &#13;
 trattamenti differenziati in relazione al fattore tempo ma, come più    &#13;
 volte è stato affermato da questa Corte, non può non esercitare  il    &#13;
 potere   attribuitogli   secondo   i   canoni   di   razionalità   e    &#13;
 ragionevolezza.                                                          &#13;
    Nella  specie,  peraltro,  il  fluire  del tempo non può valere a    &#13;
 giustificare la diversità dei trattamenti pensionistici in relazione    &#13;
 alla  data  del  collocamento a riposo, visto che esso non ha operato    &#13;
 per i pensionati post 1° gennaio 1979  i  quali  hanno  usufruito  di    &#13;
 trattamenti   pensionistici   calcolati  sulla  base  di  aumenti  di    &#13;
 stipendio intervenuti alcuni anni dopo i loro collocamenti a  riposo.    &#13;
 Questi  hanno avuto inizio dal 1° gennaio 1979, mentre gli aumenti di    &#13;
 stipendio sono intervenuti dal 1982 al 1986.                             &#13;
    Va,  inoltre,  rilevato, che la stessa provvisorietà addotta come    &#13;
 ratio fondamentale della disposizione in esame è stata posta a  base    &#13;
 anche  degli  aumenti  di  stipendio erogati, con decorrenza 1° marzo    &#13;
 1990, dall'art. 1 del decreto-legge n.  413  del  1989  (Disposizioni    &#13;
 urgenti  in  materia di trattamenti dei dirigenti dello Stato e delle    &#13;
 categorie ad essi equiparate nonché in materia di pubblico impiego),    &#13;
 convertito,  con  modificazioni,  in  legge n. 37 del 1990, essendosi    &#13;
 specificato che essi erano concessi  in  attesa  del  riordino  della    &#13;
 dirigenza pubblica.                                                      &#13;
    Successivamente,  l'art.  4 del decreto-legge 24 novembre 1990, n.    &#13;
 344  (Corresponsione  ai   pubblici   dipendenti   di   acconti   sui    &#13;
 miglioramenti  relativi  al  periodo  contrattuale  1988-1990 nonché    &#13;
 disposizioni urgenti in materia di pubblico  impiego),  in  corso  di    &#13;
 conversione,  ha  concesso  ai  dirigenti  un  ulteriore  aumento  di    &#13;
 stipendio del 15% a decorrere dal 1° luglio 1990.                        &#13;
    4.  - D'altronde, nemmeno per i trattamenti dei pensionati ante 1°    &#13;
 gennaio 1979 potrebbe negarsi il carattere di provvisorietà.  Si  è    &#13;
 già rilevato (sentenza Corte costituzionale n. 501 del 1988) che sin    &#13;
 dal 1976 si sarebbe dovuto attuare il collegamento delle pensioni con    &#13;
 la  dinamica  salariale,  ma  che  in via provvisoria, e comunque non    &#13;
 oltre  il  1978,  in  attesa  della  determinazione  dell'indice   di    &#13;
 incremento  delle  retribuzioni  del  settore  pubblico,  si  sarebbe    &#13;
 applicato l'indice valevole per l'aggancio  alla  dinamica  salariale    &#13;
 del settore privato. Ma, successivamente, non solo per il 1976 e 1977    &#13;
 bensì anche per il 1979  sono  stati  concessi  soltanto  incrementi    &#13;
 percentuali.  L'intento  riequilibratore, con l'adozione del criterio    &#13;
 dell'aggancio delle pensioni  alle  retribuzioni,  è  stato  attuato    &#13;
 proprio  con il decreto-legge in esame (n. 379 del 1987) e continuato    &#13;
 con il decreto-legge n. 413 del 1989, convertito, con  modificazioni,    &#13;
 in  legge  n. 37 del 1990, per tacere del successivo decreto-legge n.    &#13;
 344 del 1990, non ancora convertito.                                     &#13;
    Il  detto  intento, quindi, non si può limitare solo ad un gruppo    &#13;
 di dirigenti, che, peraltro, godevano già  di  trattamenti  migliori    &#13;
 rispetto  all'altro  gruppo (ante 1° gennaio 1979), e deve certamente    &#13;
 escludersi che si possa attuare un riequilibrio di  pensioni  solo  a    &#13;
 favore di coloro le cui esigenze sono meno pressanti.                    &#13;
    5.  - La Corte, quindi, atteso il venir meno della giustificazione    &#13;
 basata  sulla  provvisorietà  dei  trattamenti  erogati,  non   può    &#13;
 esimersi  dal riscontrare che, a partire dal 1° marzo 1990, data alla    &#13;
 quale fa riferimento il decreto-legge n. 413 del 1989, convertito con    &#13;
 modificazioni,  in  legge  n.  37  del  1990, realizzandosi il voluto    &#13;
 intento perequativo, si è verificata la irrazionale  discriminazione    &#13;
 denunciata,   con   la   sopravvenienza,   alla  stessa  data,  della    &#13;
 illegittimità costituzionale della norma censurata.                     &#13;
    6. - La violazione degli altri precetti costituzionali (artt. 36 e    &#13;
 38 della Costituzione)  e  le  altre  questioni  sollevate  risultano    &#13;
 assorbite.</testo>
    <dispositivo>per questi motivi                              &#13;
                        LA CORTE COSTITUZIONALE                           &#13;
   Dichiara la illegittimità costituzionale dell'art. 3, primo comma,    &#13;
 del decreto-legge 16 settembre 1987, n. 379, (Misure urgenti  per  la    &#13;
 concessione di miglioramenti economici al personale militare e per la    &#13;
 riliquidazione delle pensioni di dirigenti civili  e  militari  dello    &#13;
 Stato  e  del personale ad essi collegato ed equiparato), convertito,    &#13;
 con modificazioni, in legge 14 novembre 1987, n. 468, nella parte  in    &#13;
 cui   non   dispone   a  favore  dei  dirigenti  collocati  a  riposo    &#13;
 anteriormente al 1° gennaio 1979  la  riliquidazione,  a  cura  delle    &#13;
 amministrazioni  competenti, della pensione sulla base degli stipendi    &#13;
 derivanti dall'applicazione del decreto-legge 27 settembre  1982,  n.    &#13;
 681,  convertito,  con  modificazioni,  in legge 20 novembre 1982, n.    &#13;
 869; della legge 17 aprile 1984, n. 79; del decreto-legge 11  gennaio    &#13;
 1985,  n. 2, convertito, con modificazioni, in legge 8 marzo 1985, n.    &#13;
 72;  del  decreto-legge  10  maggio  1986  n.  154,  convertito,  con    &#13;
 modificazioni,  in  legge  11 luglio 1986, n. 341, a decorrere dal 1°    &#13;
 marzo 1990.                                                              &#13;
    Così  deciso  in  Roma,  nella  sede  della Corte costituzionale,    &#13;
 Palazzo della Consulta, l'8 gennaio 1991.                                &#13;
                          Il Presidente: CONSO                            &#13;
                          Il redattore: GRECO                             &#13;
                        Il cancelliere: MINELLI                           &#13;
    Depositata in cancelleria il 9 gennaio 1991.                          &#13;
                Il direttore della cancelleria: MINELLI</dispositivo>
  </pronuncia_testo>
</pronuncia>
